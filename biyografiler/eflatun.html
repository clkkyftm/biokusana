<!DOCTYPE html>
<html lang="en">
<head>
     <meta charset="UTF-8">
     <meta name="viewport" content="width=device-width, initial-scale=1.0">
     <title>Eflantun Cem Güney</title>
     <link rel="stylesheet" href="/style.css">
</head>
<body>
     <p>
          Malatya’nın Hekimhan ilçesinde dünyaya geldi. Henüz çok küçük bir çocukken, hem anne hem de babasını kaybetmesi nedeniyle 1903 yılında amcasının yanına Sivas’a taşındı. Eflatun Cem Güney, Sivas’a yerleştikten sonra öncelikle Sivas Fevziye İbtidaisi’ne kaydoldu, burada başarılı bir şekilde eğitim gördü ve mezun oldu. Ardından Sivas İdadisi ve Sivas Sultanisi’nde öğrenimine devam etti (Emiroğlu 2005). 
     </p>
     <p>
          1918 yılında, ilk atanma yeri olan Konya’ya gönderildi ve burada Türkçe öğretmenliği yapmaya başladı, özellikle Konya Öksüzler Yurdu’nda görev aldı. Bir sınavı başarıyla geçerek edebiyat öğretmeni unvanı elde etti (Mert 2009). Eflatun Cem Güney, Mustafa Kemal Atatürk‘ün başlattığı Milli Mücadele hareketinden etkilenmiş ve Kuva-yı Milliye marşını yazdığı bilinmektedir. Aynı zamanda, Kuva-yı Milliye’nin yayın organı olan Öğüt gazetesinde yazar olarak da görev yaptı. Bu dönemde, İrşat adında kendi ilk dergisini çıkartarak yazın kariyerini sürdürdü. 
     </p>  
    
     <p>
          Daha sonra Ankara’ya gitme kararı alarak memurluk görevine başladı ve ardından Eskişehir’e edebiyat öğretmeni olarak atandı. Eskişehir’de 1921 yılında İstiklal dergisini yayınlamaya başladı. Ancak Eskişehir’in düşman işgaline uğraması üzerine Türkçe öğretmeni olarak Kayseri Lisesi’ne atandı. Bu dönemde, 1921-1923 yılları arasında Nafi Atuf Kansu ile birlikte Misak-ı Milli gazetesini çıkardı.
     </p>
     
     <p>
          Milli mücadeleye destek verirken, kendi çalışmalarına da devam etti ve çeşitli dergilerde yazılar yayınladı. Bu çalışmaları dönemin devlet adamlarının dikkatini çekti ve Cumhuriyet’in ilanından sonra kurulan Mütehassıslar Komisyonu’na seçildi. Komisyonda, o dönemin önemli isimleriyle birlikte Türkçe ve edebiyat kitaplarının eğitim-öğretim yönünden incelenmesi çalışmalarına katıldı (Hınçer 1972).
     </p>  
     <p>
          Daha sonra Sivas’a dönerek “Duygu ve Düşünce” adlı bir dergi çıkardı. 1927 yılında Sivas İdadisi’nde edebiyat öğretmenliği yaparken, başarılı çalışmaları ve gösterdiği gayret nedeniyle Samsun Lisesi’nin açılması için yapılan hazırlıklara liderlik etmek üzere görevlendirildi (Emiroğlu 2005). 1923-1928 yılları arasında Sivas’ta bulunduğu süre boyunca, Muallimler Birliği ve Türk Ocağı gibi dernekler altında dernekçilik çalışmalarına katıldı ve yerel Kızılırmak gazetesine katkıda bulundu (Yıldız 2012).
     </p>
     <p>
         1931 yılında Afyon Lisesi’nde müdür başyardımcısı olarak atandı. Afyon’da bulunduğu skiüre içinde 1932 yılında “Taşpınar” adlı bir Halkevi dergisi çıkardı. Ayrıca, çocuklar için önemli bir hizmet olan Gezici Köy Kitaplıkları’nı oluşturdu. 1933 yılında ise Kütahya Lisesi’ne edebiyat öğretmeni olarak atandı ve on bir yıl boyunca bu görevi sürdürdü. Ancak, 1944 yılında oğlu Çetin’in rahatsızlığı nedeniyle İstanbul’a tayin istedi. Ne yazık ki, 1944 yılının son aylarında oğlu vefat etti ve bu olay Eflatun Cem Güney’i derinden etkiledi. Bununla birlikte, Rezzan ve Özden adında iki kızı olduğu bilinmektedir (Kaplan 2012).
     </p>
     <p>
         1950’li yıllarda, Eflatun Cem Güney Topkapı Sarayı Müzesi Müdür Yardımcılığı görevine getirildi. Bu görevi sırasında, eski eserlerin yanı sıra saray arşivi ve saraydaki “Eski Maarif Nezareti” arşivini inceleme fırsatı buldu. 1956 yılında ise İstanbul Milli Eğitim Müdür Yardımcılığı görevini üstlendi.
     </p>
     <p>
         “Masalcı Baba” unvanıyla tanınan Eflatun Cem Güney, geleneksel Türk halk hikayelerini ve masallarını derlemiş önemli bir araştırmacıdır. Açıl Sofram Açıl, Dede Korkut Masalları adlı eserleriyle Dünya Çocuk Edebiyatı Onur Belgesi kazanmıştır. </p>
     <ul>
          <h3>Eflatun Cem Güney'in Eserleri</h3>
          <h4>Masal Kitapları</h4>
          <li>Nar Tanesi</li>
          <li>Akıl Kutusu</li>
          <li>En Güzel Türk Masalları</li>
          <li>Altın Heybe</li>
          <li>Kül Kedisi</li>
          <li>Felek Sillesi</li>
          <li>Açıl Sofram Açıl ve Congoloz Baba</li>
          <li>Kara Yılan ve Kara Gülmez</li>
          <li>Bir Varmış Bir Yokmuş</li>
          <li>Evvel Zaman İçinde</li>
          <li>Gökten Üç Elma Düştü</li>
          <li>Az Gittim Uz Gittim</li>
          <li>Gülen Ayva Ağlayan Nar</li>
          <li>Al Elma Yeşil Elma</li>
          <li>Sabır Taşı</li>
          <li>Hasırcı Baba-Keloğlan</li>
          <li>Aygın Baygın Ses ve Nurtopu</li>
          <li>Yedi Köyün Yüz Karası</li>
          <li>Altın Gergef</li>
          <li>Güldükçe Güller Açan Kız</li>
          <li>Tellerinde Bülbüller Şakıyan Saz</li>
          <h4>Halk Edebiyatı Çalışmaları</h4>
          <li>Dertli Kaval </li>
          <li>Dede Korkut Masalları</li>
          <li>Âşık Garip</li>
          <li>Kerem İle Aslı </li>
          <li>Tahir İle Zühre</li>
          <li>Şah İsmail</li>
          <li>Erzurumlu Emrah</li>
          <li>Halk Şiiri Antolojisi </li>
          <li>Âşık Ruhsati</li>
          <li>Meslekî </li>
          <li>Kâmilî</li>
          <li>Halk Türküleri </li>
          <li>Nasreddin Hoca Fıkraları</li>
          <li>Folklor ve Eğitim</li>
          <li>Folklor ve Halk Edebiyatı</li>
          <li>Matem Sesleri</li>
          <li>Dumlupınar’a Doğru</li>
          <li>Kara Yazı</li>
          <li>Atatürk - Hayatı ve Eserleri</li>
          
     </ul>
     
</body>
</html>
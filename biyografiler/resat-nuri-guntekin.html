<!DOCTYPE html>
<html lang="en">
<head>
     <meta charset="UTF-8">
     <meta name="viewport" content="width=device-width, initial-scale=1.0">
     <title>Reşat Nuri Güntekin</title>
     <link rel="stylesheet" href="/style.css">
</head>
<body>
     <p>
          Reşat Nuri Güntekin (25 Kasım 1889, İstanbul - 7 Aralık 1956, Londra), Cumhuriyet dönemi edebiyatında önemli bir yeri olan Çalıkuşu, Yeşil Gece ve Anadolu Notları gibi eserlere imza atmış roman, öykü ve oyun yazarıdır.
     </p>
     <p>
          Müfettişlik görevi ile Anadolu'da gezdiği için Anadolu insanını yakından tanımıştır. Eserlerinde Anadolu'daki yaşamı ve toplumsal sorunları ele almış; insanı insan-çevre ilişkisi içinde yansıtmıştır.
     </p>
     <p>
          1889'da İstanbul’un Üsküdar ilçesinde dünyaya geldi. Babası, askeri tabip Nuri Bey, annesi Kars valisi Yaver Paşa'nın kızı Lütfiye Hanım'dır. Reşide adlı kız kardeşi çok genç yaşta hayatını kaybetti, tek çocuk olarak büyüdü. Babası askeri doktor olduğu için öğrenim hayatı boyunca birçok il gezen Reşat Nuri, ilköğrenimine Çanakkale'de başladı. Çocukluk yıllarında okuduğu Fatma Aliye Hanım’ın Udi isimli romanı hayatına iz bırakıp,sanata heveslendiren eserleri arasına girdi. Babasının Çanakkale’deki evlerinde zengin bir kütüphanesinin olması onu kitaplara iten ve yazı yazma kültürünün gelişmesini sağlayan bir araç oldu. İzmir'deki Frerler okulunda bir süre öğrenim gördükten sonra İstanbul’da Saint Joseph Lisesi’nde öğrenim gördü. Yüksek öğrenimini Darülfünun Edebiyat Şubesi'nde 1912'de tamamladı. Böylece öğrenim hayatını yirmi üç yaşında bitirmiş oldu.
     </p>
     <p>
          1927'ye kadar Bursa ve İstanbul’da çeşitli okullarda Fransızca ve Türkçe öğretmeni ve müdür olarak görev yaptı. Görev aldığı okulların bazıları Bursa Sultanisi, İstanbul Beşiktaş İttihat Terakki Mektebi, Fatih Vakf-ı Kebir Mektebi, Akşemseddin Mektebi, Feneryolu Murad-ı Hâmis Mektebi, Osman Gazi Paşa Mektebi, Vefa Sultanisi, İstanbul Erkek Lisesi, Çamlıca Kız Lisesi, Kabataş Erkek Lisesi, Galatasaray Lisesi ve Erenköy Kız Lisesi'dir. 1927’de Erenköy Lisesi’nden yeni mezun olan öğrencisi Hadiye Hanım ile evlendi.
     </p>
     <p>
          Öğretmenlik mesleğinin yanı sıra edebiyatla uğraşan Reşat Nuri, Halit Ziya’nın eserlerinden aldığı ilhamla hikâye yazma hevesi duymaktaydı. Daha sonra tiyatro edebiyatını benimseyerek bir tiyatro yazarı olmak için uğraştı. Yazı hayatına I. Dünya Savaşı sonlarında başladı. Başlangıçta “Eski Ahbap” (1917) gibi uzun hikayeler, “Hançer”(1920) ve “Eski Rüya” (1922) gibi sahne eserleri, “Gizli El” (1924) gibi romanlar yazan, tiyatro eleştiri ve araştırmaları yayınlayan sanatçı “Çalıkuşu” adlı romanının 1922’de Vakit Gazetesi’nde tefrika edilmesiyle şöhrete kavuştu.
     </p>
     <p>
          Güntekin, 1931'de maarif müfettişi oldu ve bu arada Dil Heyeti'yle birlikte bazı çalışmalarda bulundu. Anadolu’yu baştan başa dolaşmasına neden olan müfettişlik görevi sayesinde ülkenin gerçeklerini yakından görme ve tanıma imkânı buldu. 1939'da ise Çanakkale milletvekili olarak TBMM'de bulundu. Bu görevini 1946'ya kadar sürdürdü. 1941’de tek çocuğu olan kızı Ela dünyaya geldi. Yine 1947'de, Cumhuriyet Halk Partisi'nin Ankara'da yayımlanan Ulus gazetesinin İstanbul kolu olan Memleket gazetesini çıkardı. Güntekin daha sonra müfettişlik görevine geri döndü ve 1950'de Birleşmiş Milletler Eğitim, Bilim ve Kültür Örgütü (UNESCO) Türkiye temsilciliği ve öğrenci müfettişliği görevleriyle Paris'e gitti. Paris kültür ataşeliği yaptı. 1954'te ise yaşından dolayı bu görevden ayrılmak zorunda kaldı. Emekliliğinden sonra bir süre İstanbul Şehir Tiyatrosu edebi heyeti üyeliği yaptı.
     </p>
     <p>
          Güntekin'e akciğer kanseri teşhisi konulduktan sonra tedavisi için Londra'ya gitti ve orada, 7 Aralık 1956'da hastalığına yenik düşerek öldü. 13 Aralık 1956 günü, Karacaahmet Mezarlığı'na defnedildi.
     </p>
     <h3>Reşat Nuri Güntekin'in Eserleri</h3>
     <h4>Romanları</h4>
     <ul>
          <li>Gizli El</li>
          <li>Çalıkuşu</li>
          <li>Damga</li>
          <li>Dudaktan Kalbe</li>
          <li>Akşam Güneşi</li>
          <li>Bir Kadın Düşmanı</li>
          <li>Yeşil Gece</li>
          <li>Acımak</li>
          <li>Yaprak Dökümü</li>
          <li>Kızılcık Dalları</li>
          <li>Gökyüzü</li>
          <li>Eski Hastalık</li>
          <li>Ateş Gecesi</li>
          <li>Değirmen</li>
          <li>Miskinler Tekkesi</li>
          <li>Harabelerin Çiçeği</li>
          <li>Kavak Yelleri</li>
          <li>Son Sığınak</li>
          <li>Kan Davası</li>
          <h4>Hikayeleri</h4>
          <li>Roçild Bey</li>
          <li>Eski Ahbap</li>
          <li>Sönmüş Yıldızlar</li>
          <li>Tanrı Misafiri</li>
          <li>Leyla ile Mecnun</li>
          <li>Olağan İşler</li>
          <h4>Aşk Mektupları</h4>
          <li>Boyunduruk</li>
          <h4>Oyunları</h4>
          <li>Hançer</li>
          <li>Eski Rüya</li>
          <li>Ümidin Güneşi</li>
          <li>Gazeteci Düşmanı, Şemsiye Hırsızı, İhtiyar Serseri</li>
          <li>Taş Parçası</li>
          <li>Yeşil Gece</li>
          <li>İstiklal</li>
          <li>Hülleci</li>
          <li>Yaprak Dökümü</li>
          <li>Eski Şarkı</li>
          <li>Balıkesir Muhasebecisi</li>
          <li>Tanrıdağı Ziyafeti</li>
          <li>Bir Köy Öğretmeni</li>
          <li>Çalıkuşu 2</li>
          <li>Kavak Yelleri</li>
          <h4>Gezi Yazısı</h4>
          <li>Anadolu Notları</li>
     </ul>
</body>
</html>